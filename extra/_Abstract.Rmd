Lo studio della complessità linguistica è un ambito profondamente multidisciplinare, che spazia dallo studio dell'elaborazione cognitiva in lettori umani alla classificazione della complessità strutturale caratterizzante espressioni in linguaggio naturale. In tempi recenti, l'utilizzo di metodi computazionali per il trattamento e l'analisi del linguaggio ha prodotto importanti sviluppi nella comprensione di molteplici fenomeni associati alla complessità linguistica. In linea con lo stato dell'arte del settore, questa tesi presenta uno studio model-driven di molteplici fenomeni associati alla complessità linguistica. In primo luogo, vengono esplorate empiricamente le relazioni che sussistono tra varie metriche estrinseche di complessità -- percezione di complessità linguistica, leggibilità, elaborazione cognitiva e prevedibilità -- evidenziando similitudini e differenze da una prospettiva linguisticamente e cognitivamente motivata. In seguito, viene studiato come l'informazione alla base delle diverse metriche di complessità possa essere acquisita da modelli del linguaggio basati su reti neurali, a vari livelli di astrazione e granularità, applicando tecniche di interpretabilità derivate dalla letteratura sull'elaborazione del linguaggio naturale. In conclusione, viene valutata la capacità di vari modelli computazionali di complessità nel prevedere difficoltà di elaborazione cognitiva associate a costrutti sintattici atipici, quali le *garden-path sentences*. I risultati sperimentali di questo studio forniscono prove convergenti riguardo alle limitate capacità di astrazione e generalizzazione dei modelli di linguaggio neurali allo stato dell'arte per la previsione della complessità linguistica, e incoraggiano all'adozione di linee di ricerca che integrino informazione simbolica e interpretabile in questo settore. In un'ottica di riproducibilità, il codice utilizzato per gli esperimenti viene reso disponibile al seguente indirizzo: [https://github.com/gsarti/interpreting-complexity](https://github.com/gsarti/interpreting-complexity)

